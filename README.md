# Archimate zandbak
*Een omgeving waarmee ik Archimate wat beter mee onder de knie probeer te krijgen.*

Inmiddels maak ik zelf ongeveer zeven jaar gebruik van Archimate voor het vastleggen en weergeven van diverse omgevingen in architectuur. Desondanks blijf ik een beetje een moeilijke relatie houden met Archimate - soms loopt het heel vlotjes maar regelmatig kom ik er niet direct uit hoe ik iets het beste kan modelleren of weergeven. Wat wel helpt is altijd trouw proberen te blijven aan de regels van Archimate - ik zeg bewust 'proberen' want ook dat is niet altijd even gemakkelijk.

Om zelf wat te spelen en steeds een beetje bij te lezen heb ik een Archimate zandbak gemaakt. Omdat samen leren leuker is nodig ik iedereeen die daar interesse in heeft om mijn interpretaties van de diverse onderwerpen binnen de standaard te bekijken en te beoordelen. Feedback en kritiek is daarom ook meer dan welkom - zolang het maar netjes blijft en constructief is. Ook vragen zijn welkom. Ieder door mij uitgewerkte Archimate view is voorzien van een contact elementje waarmee je een issue aan kunt maken binnen deze Github repository. 

Klik gerust rond in de [publicatie] van deze zandbak, geef kritiek, stel vragen, etc. Samen leren werkt beter!
